Тобі необхідно створити проєкт - систему для зберігання нотаток (Todo List). Створювати цю систему будемо за допомогою `Spring Boot`, додаючи почергово різні модулі.

В проєкті буде лише одна сутність - **Note** (нотатка). Користувач зможе управляти цими нотатками - дивитись список нотаток, додавати нові, та редагувати існуючі.

# Завдання №1 - створити новий проєкт на `Spring Boot`

Створи новий `Spring Boot` проєкт. Як систему збірки використовуй `Gradle`.

**Не** додавай до проєкту модулі `Spring MVC`, `Spring Data` та `Spring Security`. Ці модулі додамо пізніше.

Для створення `Spring Boot` проєкту можна використати сайт `Spring Boot` `Initializr` - [https://start.spring.io/](https://start.spring.io/)

# Завдання №2 - створити сутність `Note`

Створи сутність `Note` - нотатка. В цій сутності мають бути наступні поля:

- `id` - унікальний ідентифікатор, ціле автогенероване число
- `title` - назва нотатки. Рядок (`String`).
- `content` - контент нотатки. Рядок (`String`).

Оскільки в проєкті поки немає підключеного модулю `Spring Data`, **не** додавай до сутності анотацію `@Entity`.

# Завдання №3 - створити `CRUD` сервіс `NoteService`

Створи новий клас з назвою `NoteService`. Це клас для управління нотатками. В майбутньому нотатки будуть зберігатись в БД, наразі використай колецію (`List<Note>` або `Map<Long, Note>`) для зберігання цих нотаток.

В сервісі мають бути наступні методи:

- `List<Note> listAll()` - повертає список всіх нотаток
- `Note add(Note note)` - додає нову нотатку, генеруючи для цієї нотатки унікальний (випадковий) числовий ідентифікатор, повертає цю ж нотатку з згенерованим ідентифікатором.
- `void deleteById(long id)` - видаляє нотатку з вказаним ідентифікатором. Якщо нотатки з ідентифікатором немає - викидає виключення.
- `void update(Note note)` - шукає нотатку по `note.id`. Якщо нотатка є - оновлює для неї `title` та `content`. Якщо нотатки немає - викидає виключення.
- `Note getById(long id)` - повертає нотатку по її ідентифікатору. Якщо нотатки немає - викидає виключення.

Використай анотацію `@Service`, щоб зробити цей клас `Spring Bean`.

Запусти програму, і переконайсь, що вона успішно запускається (без помилок в консолі).

# Завдання №4 - залити весь код в `Github` репозиторій

Залий код на `Github` репозиторій. Переконайсь, що файл .gitignore налаштований коректно, і в репозиторій потрапили лише потрібні файли.

Результат ДЗ - посилання на репозиторій.